<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1 plus MathML 2.0//EN" "http://www.w3.org/Math/DTD/mathml2/xhtml-math11-f.dtd"><html xmlns="http://www.w3.org/1999/xhtml"><!--This file was converted to xhtml by LibreOffice - see http://cgit.freedesktop.org/libreoffice/core/tree/filter/source/xslt for the code.--><head profile="http://dublincore.org/documents/dcmi-terms/"><meta http-equiv="Content-Type" content="application/xhtml+xml; charset=utf-8"/><title xml:lang="en-US">- no title specified</title><meta name="DCTERMS.title" content="" xml:lang="en-US"/><meta name="DCTERMS.language" content="en-US" scheme="DCTERMS.RFC4646"/><meta name="DCTERMS.source" content="http://xml.openoffice.org/odf2xhtml"/><meta name="DCTERMS.issued" content="2019-02-20T18:10:40.090762924" scheme="DCTERMS.W3CDTF"/><meta name="DCTERMS.modified" content="2019-02-20T18:35:59.127785085" scheme="DCTERMS.W3CDTF"/><meta name="DCTERMS.provenance" content="" xml:lang="en-US"/><meta name="DCTERMS.subject" content="," xml:lang="en-US"/><link rel="schema.DC" href="http://purl.org/dc/elements/1.1/" hreflang="en"/><link rel="schema.DCTERMS" href="http://purl.org/dc/terms/" hreflang="en"/><link rel="schema.DCTYPE" href="http://purl.org/dc/dcmitype/" hreflang="en"/><link rel="schema.DCAM" href="http://purl.org/dc/dcam/" hreflang="en"/><style type="text/css">
    @page {  }
    table { border-collapse:collapse; border-spacing:0; empty-cells:show }
    td, th { vertical-align:top; font-size:12pt;}
    h1, h2, h3, h4, h5, h6 { clear:both;}
    ol, ul { margin:0; padding:0;}
    li { list-style: none; margin:0; padding:0;}
    /* "li span.odfLiEnd" - IE 7 issue*/
    li span. { clear: both; line-height:0; width:0; height:0; margin:0; padding:0; }
    span.footnodeNumber { padding-right:1em; }
    span.annotation_style_by_filter { font-size:95%; font-family:Arial; background-color:#fff000;  margin:0; border:0; padding:0;  }
    span.heading_numbering { margin-right: 0.8rem; }* { margin:0;}
    .P2 { font-size:12pt; font-family:Liberation Serif; writing-mode:page; text-align:right ! important; letter-spacing:0.007cm; }
    /* ODF styles with no properties representable as CSS */
     { }
    </style></head><body dir="ltr" style="max-width:21.001cm;margin-top:2cm; margin-bottom:2cm; margin-left:2cm; margin-right:2cm; "><p class="P2">آمـسيڨـل اذْ ثيزيزوتّ عـدّان اُوڨيرن اَمغِير النّصاف ـ نْ ـ وَاسّْ؛</p><p class="P2"> وآبريذ يلّا يثّلُوّاي جار ـ ن ـ تصطّوا.</p><p class="P2">اُوْ غَبَّنْ وَ اَلُّوژَنْ.</p><p class="P2">اَژرِين ثامغَارْثْ ثَتْلَايَام ذِي لَحْشِيشْ.</p><p class="P2">" اَثْعَيّضاس ثيزيزوتّ: " آماَسَا حَنِّي، اُورْ ـ غْرَمْشَا اقْلِي ـ ن ـ وَامَان ـ ن ـ تْسَسِي؟"</p><p class="P2">" آرْواحَتّيتّْ ذَايّا، " ثَنّاسّنْ، " آكمَاوِيْغْ غَرْـ ثَعْوِينْتْ."</p><p class="P2">تَبّعِينيتْ، اوْ عَدّان ف ـ قْلِي ـ ن ـ اتْڨَربِيثْ</p><p class="P2">ثَتوَاخْذم اسْ ت تَمقِيصبث ذَ الطّالع ـ ن ـ الدّفلا آوڕْديث، وُـ اُو لِينْ ف ـ شا ـ ن ـ وَبرِيذْ</p><p class="P2">اَمغِيرْ خَلْضَنْ غَرْـ ثَعْوِينْتْ ـ ن ـ وَامَان صَمْڊَنْ.</p><p class="P2">سُڨّا اَسْوِينْ امْغِير اَرْۈان، ضَلْقَن اِيمَانّسَنْ ف ـ اثْمُورْثْ باشْ آذَسَّڕثاحّنْ.</p><p class="P2">اُوـ ذيعَدِّيشا قيتشّ ـ ن ـ الزّمان، اَمغير يَوّيهَنْ اُونودّم.</p><p class="P2">اَقْلِي هَاهْ آمـسيڨـل يَكّر سُڨّأ يَسْلَا اِيْ ثَمغَارثْ هِيلّ.</p><p class="P2">يَسكّر وَلْتمَاسْ اُو سَقْصَانِيتْ.</p><p class="P2">" ماتّا آشميوغَن آ مَاسَا؟ اَمّاغَف ثِيلّذْ؟"</p><p class="P2">ثَطّفيت اَثزيزوَتّْ ف ـ اُوفوسْ اَنّسْ اُو ـ ثَنّاسْ، ماتّا آڨّضرَانْ آمّاسَا؟"</p><p class="P2">" آثڨڊَڔْ اَدِّيمُّثْ آيّا!" ثنّا.</p><p class="P2">" آكُمْ اُورـ ثتندجّامَمْش  آتّژڕَم آمك آثَڨݚڕ</p><p class="P2">اَزداث ـ ن ـ وَاآتّعاشم ذيس!" اَث ـ شِيفّيهَنْ.</p><p class="P2">" لِيلّْشا، آ مَاسَا!" اَنّينَاسْ.</p><p class="P2">" عاوذانَغْ آڨَّضران."</p><p class="P2">" يا ولَايْلّه فَلّا!" ثَنّا ثامغَاڕث " اُورغريشْ لاكَدْ آمَدُّوكَلْ ذِي اَدِّيْـمُّث آيّا!</p><p class="P2">حّدّْ اوْ لَا يَتخمَّام فَلّا اِيمِيرَا نَتشّ اَتّامْغَاڕْثْ.</p><p class="P2">سِيمَا اَلّيغ اَتّامَزْيَانْتْ اُو نتشّ اَتعَاوَاذغْ اِينزڨّامْ اِينُوغ اِيْ رَبّي،</p><p class="P2">واِيمِيرا سُڨَّا يُوذانْ ڨّاع  اَدجّينَايَا، نَتّا بَعْدْ يَدجّايَا</p><p class="P2">اُورـ يَسّالْـش اخْلاص. اُور يَدجّي غِيرْ اِينَزڨّام اَذْ لَحْزَنْ."</p><p class="P2">ثَـنّا تَازويتْ: مَشتّا اِيِّينّي اَتُّونْ،</p><p class="P2">نَشنِين اُور ـ نتَّتّوُش اخلاص اَثمُوحلِي اَنّمْ اِيذْنَغْ".</p><p class="P2">ثنّا ثامغاڕث: " ثَژڕِيم اِيلْمَسّْ آيّا ذَ ـ لْعَافِيفْثْ؟"  </p><p class="P2">اِيصَفْضَاوَنْ اَتَافَاڨَّنْ اغْرَنَّجْ واِيصْغاڕَنْ فحْمَن اَتْرُوسَنْ.</p><p class="P2">لَخْذَأمِي يَحْلَانْتْ آڨّلّان نَتّيڨّْ اَتّافّاڨَّنْتْ اُورـ اِيتْغِيمَا غِيرْ اِيغَذْ."</p><p class="P2">" اَمبَصّخ لَخذَامِي يَحْلَانْتْ اُورـ اَتَّفّاڨَّنْتْشَا غَرْ يِيلُّو؟"</p><p class="P2">اَثْسقصَا اَثزيزوَتّ. " مَانْدْ وَا آڨّلّان غرسْ لَخْبَر؟" </p><p class="P2">ثنّا ثامغاڕث: " مَاندْ وَا آڨّسّنَنْ بلِّي اَثخَلّض ربِّي اَنِّيغ  آرَاحْ؟ آنشنين ـ ذڨّ ـ اِيغَذْ ـ</p><p class="P2">ثايّا آنتش اَتِّي ـ اَمثبّتّ اَسِّيس."</p><p class="P2">ثنّا اَثزيزوَتّ:" بَركَا سَڨّْ ـ مَطّاوَنْ، آماسا!" </p><p class="P2">" عاوذانغ بَرك ف ـ اِينزڨّام اَنّم</p><p class="P2">باش لاعود آندجّم  آشمنعاون.</p><p class="P2">ثَبْحَر ثامغاڕثْ اُوـ ثنَّـا: " يعني ثخسَم آتسّنم الصحّ؟\" </p><p class="P2">اَمبَعْد ثخژڕْ ذِيسَنْ  اِيسْنِينَا اُو ـ ثَنّا:</p><p class="P2">ربي آكُمْيَصْطَڕ سَڨّْ ـ اَعْذاوَنْ آمْ اِيّا ڨّلّان اُوسِيندْ فَرْقَن جاراثنَغْ نتشّ اَذْ وَرڨّاز اِينُوغْ!</p><p class="P2">تَهمِينَايَا س ـ اَتْغاوسة لَعْمَر اِينُوغ لَا اِيڨِّيغْتْ اِيحَاوْزَايَا سَڨّْ ـ اَخّام،</p><p class="P2">اّكّرَغ رَوّحغ غَرْ لُـمَّـالِي اينــوغ. </p><p class="P2">لامكنّاتي سُڨّا خَلضغ، اُوفيغهَنْ اَمُّوثَنْ ڨّاعْ.</p><p class="P2">آخّام اَنّغ يَتْوَاسْدغْ اسْ ـ يُوذان اُوهَنَّسِّينشا، اَوِّينِيث اَذ ـ غِيلْ.</p><p class="P2">ثُوّايَا اَلْغُومَّثْ  سُڨّا وَلِّيغْدْ غَرْ اِيمانِ ينُوغْ،</p><p class="P2">اُوفيغ بَلِّي اُوكرِينَايَا سَنّ اِيصوڕڊَان آيّقّيمَنْ.</p><p class="P2">اَرْنِيغ اُوضِيغ لَخْطَرث هِيِشْتْ ف ـ اثْمُورثْ، اُور ـ اَسِّينَغْ آهاذيڨَّغ اَنِّيغ مَانِي آذ ـ قَدَّغْ.</p><p class="P2">اَوِّينايَا ڨّاع ـ آـ غْرِي، آرڨّاز اِينُوغ، ثَاروَا اِينُوغْ، آخّام اِينُوغْ، اِيصوڔڊَانْ اِينُوغْ.</p><p class="P2">آقّلَتّْ آمَكْ اِيصَابَايَا رَبِّي! آنتشايَنْ ذِي ـ ثِــيْــزڨِـيْ (الغابة)</p><p class="P2">جَارْ ـ ن ـ لُوحُوشْ اِيْـبَرِّيَّنْ، اَنّضَنْ اِيسِّي اَشّواطَنْ.</p><p class="P2">كلّ آسّْ، اَتْلَايَامَغ لَحْشاوَشْ،  ذتِّيوْرِيقِينْ ـ ن ـ ثِــيْــزڨِـيْ. (الغابة)</p><p class="P2">اَقْلِي تتّغثْ، وَ اقْلِي  خدّمَغْ اِيسّْ اّدّْوَاوَاث باش آصّڔثاحَن اِيموضان.</p><p class="P2">اُو كَنوِينْ، مَانِي آتّعْنَام؟  بايَن اَثبَعْذَمْ ف ـ لُمّالِي اَنُّونْ؟"</p><p class="P2">ثنّا اَثزيزوَتّ: " آنشنين اَنرُوزّي فُ ـ اُوموكان ـ ن ـ السّلامت اّذ ـ لَهْنَا، آمّاسَـا" </p><p class="P2">" اَمّالَا ثَتحَوّاسَمْ  ف ـ لْجَنّث" ثنّا ثامغاڔثْ.</p><p class="P2">" اُورـ هَتّافَم  لَا لَهنَا اُو لَا السّلامت ذايّْ ذي اَدّيــمُّث آيَّـا.</p><p class="P2">آقّلَتّْ، ڨّاع آڨَّدّرَنْ يژلْ اِيغَالَّن اَنّسْ غَرْ ـ اُوجَنّا،</p><p class="P2">اَخْسَنْ  نَزّهْ آذخلضّن الجنَّثْ.</p><p class="P2">لَحْشيشْ يَتراڨَّدْ سِي ـ ثْمُورْثْ؛ ايغونام اَترا ڨَــند سُڨْ شال، ثيصَطّوَا اتّالينت غرـ اُوجنّـا</p><p class="P2">الدّراري اَتڨَعْمَارَنْ؛  اِيغَطَّنْ اِيبَرِّيَّنْ اَتَّالين غَر اَثْڨَعْمَارْ،</p><p class="P2">وِ ـ اِيفْرَاخْ اَتّافّاڨَنْ زَنْڨْ ـ ن ـ كُلّشْ.</p><p class="P2">كُلّْ اِيشْتْ يَتَّخْسْ آذ ـ اِيوَارَّذْ  غَر سيدي ربِّي</p><p class="P2">اَمبصّح مَانْدْ وَا اَسِّيسَن آڨلأّان آذ ـ اِيندجّم آذ ـ يَخْلَضْ غر ـ وَخّام اَنّسْ، الجنّث؟</p><p class="P2">آقّلَتّْ آها ـ سَنْيَضرَان ڨاع. ڨاع واڨلّان يخْسْ آذ ـ يَالِي</p><p class="P2">آذيتواوعا غَرْـ وَادّا  سُوـ غِيل. لَحشيش آذ ـ يَلُّوتَّمْ، اِيغونام آذ ـ عوجن،</p><p class="P2">ثيصطّوا آضاضونت؛ اِيغطّن  اِيبَرِّيَّنْ آدهوان غرـ اِيغَژڔَانْ؛ </p><p class="P2">اِيفْرَاخْ آدولّان آشنڨْرَنْ ف ـ ايعوراف واَدّرَارِي آذَمّْثَنْ.</p><p class="P2">آذولّان ڨاع  غرـ ثمُورثْ آنِيسْ آدوُسِينْ.</p><p class="P2">ولِّيش ـ ن ـ واڨلّان يَـخـلض غَرـ اَغْرَنّجْ انّيغ يـسـعَـا  لَهنَا آڨلّان يَخسِيث نَزَّه."</p><p class="P2">  آمـسيڨـل يَنّا: " آنتش اَسْلِيغ اَقّارْنْ،"</p><p class="P2">" بَلّي اِيرْڨازَنْ ڨاع ذي ـ لْجَنّثْ آذيلينْ آمْ اِيڨَلِّيذَنْ ذِي مُقْرَانَنْ."</p><p class="P2">سُڨّا هَسْلَاس تَازويت ثَخْژڕْ غَرْسْ لخژرث ـ ن ـ  نُوسَقصِي.</p><p class="P2"> اُو ـ ثَنّا" ااُوْ مَاتّا فلّانَغ نْشَنْتِينْ، الْخالَاثْ؟"</p><p class="P2">" اُورـ نَتِّيليشْ  ذِي ـ الْجَنَّثْ، نْشَنْتِينْ بَعْدْ؟"</p><p class="P2">ثَرنِي ثُوثْلَاي ثامغاڕث لَخْطَرثْ هِيشْتْ اُوـ ثنَّـا</p><p class="P2">" اُو ـ نَتّأذَفْشْ لَاكَدْ غَرْ ـ الْجَامَعْ،"</p><p class="P2">" آمك آندجّم آنّاذَفْ غَرْ الْجَنّث؟</p><p class="P2">نْشَنْتِينْ اَلْخالاثْ اُونَّسِّينشْ لاكدْ آنّژّالّْ</p><p class="P2">اونفهّمش   ماتّا نقّار ذي اث ـ زالّيط.</p><p class="P2">آوـ ثنا:  اُوغْنِيرُوحْشَا ذِي ـ اثْغَاوسِيوِينآيّـا"</p><p class="P2">" آليلّشا، آمَاسَا!" ثَنتْخَالْ فَلّاس اَثزيزوَتّ.</p><p class="P2">" يِيلُّو آذ ـ يِيلي ذاـ رحيم اِيذنَغ،  ما يَلّا ا َذْ ـ وَا ـ آڨ ـ اَخسْ."</p><p class="P2">هَنّيخْسَسْ ثامغاڔث اوـ ثنا:" لامكنّاتي مُكْشا آندجّم آنّسّنْ،" </p><p class="P2">" مَا يَلّا اَذْ ـ وَا ـ آڨخس اَنّيغ آرَاحْ؟"</p><p class="P2"> ثَنّا اَثزيزوَتّ:" اَقّارن بَلّي رَبِي ذا ـ رْحِيمْ،"</p><p class="P2"> ثنّا ثامغاڔث:" منهو آڨْ ـ ضَلّنْ؟"</p><p class="P2">" مَنهو آڨ ـ ضَلَّنْ بَلّي آذ ـ يِيلِي ذارحِيم، فَلّا، اَنِّيغ فَلّام، اَنِّيغ فْ ـ اُوْمَامْ؟</p><p class="P2">لُوكان يَلّا بَرْكْ واها ذْ يَكّسَن ف ـ اُوُلاوَنْ اَنّغ</p><p class="P2">هِـيـوْذِي ـ ن ـ اتْغاوسِيوِينْ آڨلّان ذِي   ـ لَاخَــڔثْ!"</p><p class="P2">ينّا آمـسيڨـل: " آمَنْ بَرْكْ اسْ رَبِّي، آمَاسَا، اَثْ ـ لَاوِيذْ ـ سَ ـ اَصّْبَڔ،" </p><p class="P2"> ثنّا ثامغاڔث: " كم ـ ن ـ لْخَطْرَاث آسْلِيغ  ثوثلايين آيّا ،"</p><p class="P2">" اَمبَصّح آتْ اَزِّيْ ن ـ اُويور اِي واڨلّان يڨّور ذي ثالّاسْتْ</p><p class="P2">اِيْرَنِّي اُو يَتَّنْقِيصْ، يَتڨَعْمَر اُوْ يَطَّمْژي، يتروحا اُوْ يَتّاسَدْ،</p><p class="P2">اُ حَدّْ مَا اِيضَلْ بَلّي آس ـ يِيڨْ اَث ـ فاوَتّْ اَمغِيرْ آخَّام اَنّسْ.</p><p class="P2">نتڕَاجا باش أنّسْلْ اَثغاوسا اتّاصحيحَثْ،</p><p class="P2">اَثغاوسا اَزِّي ـ نَ ـ تْفوكَثْ  ثتلَالَا آسّْ يَجْمَلْ</p><p class="P2">اُور ـ يحببّسشا سُڨ ـ لَالِي ـ ن ـ وَبْرِيذْ آڨلّان آغ ـ اَنْيَاوِي غَرْ ـ اُوموكانْ آڨلّان نَخْسِيثْ.</p><p class="P2">آه، ذِي نغبان آنَلّا! مَنهو آڨلّان آذيندجّم آغ ـ نيسّڕثاح سِي ـ ثِيوْذِي آيّا ذَ الشكّ آيّا؟</p><p class="P2">مَنهو آڨلّان آذيندجّم آغ ـ نِيسَلّكْ  سِي اَڊّرْكْ ذَ ـ لْقَلْقَثْ آيّا؟</p><p class="P2">مَنهو آڨلّان آذيندجّم آغ ـ اَنْياوي غر ـ اُوموكان ـ ن ـ لَهنَا ذي اَدِّيمُّث آيّا ذَ ـ لَاخرث؟"</p><p class="P2">ثَنّا اَثزيزوَتّ: " آنشنين اَنْرُوزِّي،  يَنّا اُومَا ذَ اَنّتشّْ،" </p><p class="P2">" لوكان آنّاف ويشت يَسَن وايّا ڨاع.</p><p class="P2">لوكان آنّاف،  آدنولّا وآمنِّينِي!"</p><p class="P2">ثنّا ثامغاڕث: "روحَتّ اَمَّالا" </p><p class="P2">" حَوّسَتّْ ـ فْ ـ ويشت آڨلّان آذيندجّم آغ ـ اَنياوي  غر ـ اُوموكان ـ ن ـ لَهنَا!"</p><p class="P2"> ينّا آمـسيڨـل:" نمسفهام، آمَاسا،"</p><p class="P2">" اَمبصّح زداث ـ ن ـ وانّوڨير، آندجّم آشمنعاون."</p><p class="P2">واَبذان خَدّمَن اَقضان اَنّفَع ـ ن ـ تْڨَربِيث</p><p class="P2">اُو فَرضَن آبريذ آڨ ـ اَتّاوِين غَرْ ـ ثَعْوِينْتْ.</p><p class="P2">اَوّيند آقَضعيث ـ ن ـ اِيمَسْلَا ذي ـ مُقرانَنْ اُوْ خَذميناس اِيلْمَسّْ.</p><p class="P2">اُوْ اَمْبَعدْ اَسّوذنِينيتْ ـ فْ ـ ثِيمّي اَنّسْ واَرنِين اُوغين آبريذ اَنّسَنْ.</p><p class="P2">وكمّلَن ثيكلِي اَنّسَن اَمغِيرْ خَلْضَن اِيغژڔْ يَحْمَلْ.</p><p class="P2">عَرّمَن يُوذان آڨلّان بدّن ـ فْ ـ ثَاغْمُڔثْ اُور ـ ندجّيمنشا آذاغڔَنْ</p><p class="P2">خاطراش يلّا يتّازّال ـ سَ ـ لَقوث ويُوِّي اِيذَس ثِيمصِيغرثْ.</p><p class="P2">آقضعيث ـ ن ـ يَرڨازن اُوِّيند  الطّالع ـ ن ـ تصَطّوَا ذي ـ سَغْوَانْ.</p><p class="P2">اقّنينِيهَنْ غَرْ بَعضَاصَنْ، واَمبعْد كَڔكڔينيهَن</p><p class="P2">باش آهن ـ صِّيغرن غَر ثَاغْمُرْثْ اِينِّي ـ ن ـ يغژڔْ</p><p class="P2">اَمبَعْدْ،  ضَوّلَنْ اِيخْفَاوَن اِيسْنِينَا غَر ـ  اِيمَسّْلَا اِيژاڨَنْ</p><p class="P2">باش آتّيلي ثيمصيغڔث ثڨڊڔ، اُوـ يُوذان آذ ـ عَدّان.</p><p class="P2">ذِي الوقّث آڨلّان يلّا ذيس آمـسيڨـل اذْ اَثـزِيـزُوتّ  اَطّاغْڕن،</p><p class="P2">اَسلِين لّعْيَاظ  ذامُقران ورناثْسَنْ.</p><p class="P2">اَمّضرانَن باش آذزڕَن. اسّاعا اَتّمَطُّوث هَزْلُولَّقْ سِي هَمصيغڕث.</p><p class="P2">ثَويــتْ لَحْمَلْتْ.</p><p class="P2">يوذان ڨاع اَتعِيّاضن، واَتّازّالن غَرسْ </p><p class="P2">اَمبصّح لَحمَلْتْ ثَلّا ثَڨڊَر لَابَاسْ و ثَوِّيتْ اَزداث ـ ن ـ واها تْخلْضَنْ.</p><p class="P2">آمـسيڨـل اذْ اَثـزِيـزُوتّ   اَثْشِيفّيهَن لَابَاسْ.</p><p class="P2">ثنّا اَثزيزوَتّ:" مَنهو آڨ ضَلّن مَلمِي  آذيعيّض ربّي ـ ف ـ وِيشتْ اَسّينَغْ؟ </p><p class="P2">" ومنهو آڨ ـ ضَلّن ماني آنّيلي اِيذ  ـ ن ـ ربّي مَا يِيڨيتْ؟"</p><p class="P2">الوقّث ذامسّاي ونَهنِينْ وَرعاذْ ذي ـ ثِــيْــزڨِـيْ ؛ (الغابة)</p><p class="P2">واَطّصَن ذينين اَمغِيرْ ثانزّاڨثْ.</p><p class="P2">يوقّا الطّرف ويس خمسة سِي ثَقصيصتْ</p></body></html>