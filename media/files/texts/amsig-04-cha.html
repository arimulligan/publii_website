<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1 plus MathML 2.0//EN" "http://www.w3.org/Math/DTD/mathml2/xhtml-math11-f.dtd"><html xmlns="http://www.w3.org/1999/xhtml"><!--This file was converted to xhtml by LibreOffice - see http://cgit.freedesktop.org/libreoffice/core/tree/filter/source/xslt for the code.--><head profile="http://dublincore.org/documents/dcmi-terms/"><meta http-equiv="Content-Type" content="application/xhtml+xml; charset=utf-8"/><title xml:lang="en-US">- no title specified</title><meta name="DCTERMS.title" content="" xml:lang="en-US"/><meta name="DCTERMS.language" content="en-US" scheme="DCTERMS.RFC4646"/><meta name="DCTERMS.source" content="http://xml.openoffice.org/odf2xhtml"/><meta name="DCTERMS.issued" content="2019-02-20T18:10:40.090762924" scheme="DCTERMS.W3CDTF"/><meta name="DCTERMS.modified" content="2019-02-20T18:35:17.048320717" scheme="DCTERMS.W3CDTF"/><meta name="DCTERMS.provenance" content="" xml:lang="en-US"/><meta name="DCTERMS.subject" content="," xml:lang="en-US"/><link rel="schema.DC" href="http://purl.org/dc/elements/1.1/" hreflang="en"/><link rel="schema.DCTERMS" href="http://purl.org/dc/terms/" hreflang="en"/><link rel="schema.DCTYPE" href="http://purl.org/dc/dcmitype/" hreflang="en"/><link rel="schema.DCAM" href="http://purl.org/dc/dcam/" hreflang="en"/><style type="text/css">
    @page {  }
    table { border-collapse:collapse; border-spacing:0; empty-cells:show }
    td, th { vertical-align:top; font-size:12pt;}
    h1, h2, h3, h4, h5, h6 { clear:both;}
    ol, ul { margin:0; padding:0;}
    li { list-style: none; margin:0; padding:0;}
    /* "li span.odfLiEnd" - IE 7 issue*/
    li span. { clear: both; line-height:0; width:0; height:0; margin:0; padding:0; }
    span.footnodeNumber { padding-right:1em; }
    span.annotation_style_by_filter { font-size:95%; font-family:Arial; background-color:#fff000;  margin:0; border:0; padding:0;  }
    span.heading_numbering { margin-right: 0.8rem; }* { margin:0;}
    .P2 { font-size:12pt; font-family:Liberation Serif; writing-mode:page; text-align:right ! important; letter-spacing:0.007cm; }
    /* ODF styles with no properties representable as CSS */
     { }
    </style></head><body dir="ltr" style="max-width:21.001cm;margin-top:2cm; margin-bottom:2cm; margin-left:2cm; margin-right:2cm; "><p class="P2"> آمسيڨل ذ ولتماس  كمّـلـن ذڨ اَبريذ اَنّسَن امغير خلضن زداث ـ ن ـ شرا ـ ن ـ وخّام اِيرابْ.</p><p class="P2">اَشرا ـ ن ـ آمْــڔابَـضْ ـ ذي ـ امدربل يلّا  يَقّيم ـ ذڨ ـ اِيــمٍـيْ ـ ن ـ الْــبَـاب.</p><p class="P2">اَڨرين فلّاس آزّول سَ الضّرافث امبصّح نتّا اُوريوعيش ـ فَـلَّاسَـن.  يقّيم ذينين، واِخْفْ اَنّس يُــوذَر.</p><p class="P2"> ينّا آمـسيڨـل: " يرحم والديك،  آماسْ،‘‘</p><p class="P2">" آبريذ آيّا، ماني يتّاوي؟ "  يقّيم آمْــڔابَـضْ يتّاقّال غَرْسَن، ونتّا يتخَمّام.</p><p class="P2">ياخي امباعد يوثلاي اُو ينّاسن: " "يتّالي واِي هُڨاَّ." يتروحا اُوْ يتّاسد،"</p><p class="P2">ينّا وَمـسيڨـل: " يتبانايد، آ ماس،</p><p class="P2"> مكشـا اثسَدْغَذْ اسْمان ن ـ وَبريذ آيّا،"</p><p class="P2">" اورهسّينَذشَ ماني آڨْ ـ تّاوي؟"</p><p class="P2">آمْــڔابَـضْ اُوذيوثلايشا آقضعيث ـ ن ـ تدقيقين، اَمبعد ينّا،</p><p class="P2">" حَدّ ـ لا ـ غرس لخبّر آني آڨاتّاوي! " آمـسيڨـل يَبْحرْ  واِيسقصا:</p><p class="P2">" أُوريْـتّاوي لاكد غروموكان؟آمْــڔابَـضْ يوقّل غر اثْمورثْ،</p><p class="P2"> يَلْتا سُو خممّم انّس اُوـ ينّا ف ـ اَثْڨارا. " اِيميرا ماتّا ثَخْسَذ  آكينيغ؟" </p><p class="P2">حدّ لا يوسيد سي الحدّ واِيْخَلضدْ ذايّا.  </p><p class="P2">لاعود أُو غرسّشا ن الحدّ. " اَمّالا، آث ـ آجنّا اُوـ غرسّشا ـ ن ـ الحدّ."</p><p class="P2">واِيكمّل آمـسيڨـل ثوثلايث اَنّسْ، " لامكنّاتي اِيفْراخ اَتّافّاڨان غاذي اّذْ وَاوْرَا،</p><p class="P2">وخلّضن ماني اَخْسَنْ آذ ـ رُوحَنْ. لوكان آنتبّعْ آبريذْ آيّا،</p><p class="P2">مشتا اُونخلّضشا غر الحدّْ اَنّسْ،</p><p class="P2">ڨانا ڨانا آنّخلض غر لْبَحْض نِي ـ موكانَنْ!"</p><p class="P2">اِيبــدّ اآمْــڔابَـضْ اُو يَطّفْ آمـسيڨـل سُڨ فوس اَنَّـس اُو ـ يَنّا:</p><p class="P2">" غرك الحقّ!</p><p class="P2">آنتش ژڕّغ بَلّي آشك ذوفْــهـيم  آهلّيذ اُوهتميّازَذْ اَمليح.</p><p class="P2">آسّغذ، آمَمِّي،  آكينيغ اثغاوسة.</p><p class="P2">ثاصَطّا ـ ن ـ لْمَشْماشْ يزّم خَمْسَمْيَا ن ـ تَورِيقين باش آتّارو ثامشماشَتْ.</p><p class="P2">ثاصَطّا ن ـ الرُّمَّانْ، يزّم أَلْفْ  ـ ن ـ تَوريقين باش آتّـارو ثارُمَّانْتْ.</p><p class="P2">ما يلّا ثخسذ آتُّوثلايَذْ ثوثلايَثْ نَ ـ الصَّحّْ،</p><p class="P2">يزّم آتخَمّمَذْ اَمْيَا ـ نَ ـ لْخَطْرَاث وأطّژڕَظْ اَمْيَا ـ نَ ـ لْخَطْرَاث اَزداث ـ ن ـ واها آتّيـنيذ آوالْ!"</p><p class="P2">سُڨّا يسلا آمـسيڨـل ثوثلايث آيّا يَرْنِي يَبْحَرْ اَكْثَرْ ـ نْ ـ زِيكْ.</p><p class="P2">يرني آمْــڔابَـضْ يَنّا: " اَمّاغَف يِيْڨانَغْ رَبّي سَنْتْ ـ نْ ـ تِيطّاوينْ</p><p class="P2">اَذْ يِيْشْتْ ـ ن ـ يِيْمِي؟</p><p class="P2">اَمّاغف يوشانَغ سَنّ نِي مَجّان اَذْ يِيْشْتْ ـ نْ ـ يِيْلْسْ؟"</p><p class="P2">ينّا آمـسيڨـل:"لاعود،" </p><p class="P2">" يَخْسانَغْ باش آنّژڕْ وآنّسلْ اَكثَڕ ـ ن ـ واهانّوثلاي؟"</p><p class="P2">آمْــڔابَـضْ يسّنڨوڨا اِخْف اَنّسْ اُو ينَّـا: "واَمّاغف اَمّالا اِيسَڨَم الحالْت</p><p class="P2">باش آندّجم آنَّقَّن  أِيمِي ماشي اِيمَجّان؟"</p><p class="P2">ينّا آمـسيڨـل:" يتبانايّدْ باش آنسّوسَم وآنّحاذَرْ." .</p><p class="P2">آمْــڔابَـضْ يـنَّا: " لامكَنّاتي، اَمّاغَف ربِّي ييڨا آڨزّيز ذامَزْيان ذي </p><p class="P2">الجيهث آنيجايث نومَجُّو؟"</p><p class="P2"> ينّا آمـسيڨـل:" ثايّا اُوتندجّامغشا آكْتينيغ،" </p><p class="P2">آمْــڔابَـضْ ينّا: "كلّ ما هسليذ اثغاوسة اوركتّعْجابايشا،</p><p class="P2">آتندجّمذ آتسّعَدّيتّ  فوـ ڨَزّيزْ باش آتياوي لَهْوَا</p><p class="P2">آزَنْ ڨاع آهَسّالَذْ، وامبعد اَژڕْ مَا يلّا  اتّيذتّ اَنّيغ آراح،</p><p class="P2">اِيحبَّـا نَ ـ لْجُوز، آ ڨ فڕْغّنت ذ ـ اَنهـنـتين  آڨَلّان اَتُّـوثلاينت!‘‘</p><p class="P2"> آمـسيڨـل يسّوسَم  اُوذيرنيش آذييني لاكد اِيشت ـ ن ـ واوالْ.</p><p class="P2">آمْــڔابَـضْ بَعد، يسّوسَم.  فونَڨّارو آمـسيڨـل يوثلاي،</p><p class="P2">" آ ماس، نشنين نمسَلْقا اِيذ ـ ن ـ وا ڨّتّبّين اِيصغاڕن</p><p class="P2">ذنّتّا آڨلّان يسّنعثانغ آمك ثبهَا الدّيمُّث اُو ثَحْلَا</p><p class="P2">اِيفْرَاخْ، النُّوّار ذيبَخّاشْ ڨاع اَتْواخَلْقَنْ</p><p class="P2">سْ لَعْقَالْتْ اَتّامُقْرَانْتْ ذَ تّْموسّنِي نَ العولوم.</p><p class="P2">يَنّانغ بلّي يلّا ويشت، ذنّتّا آڨّيڨين ثيغاوسيوين آيّا ڨاع.</p><p class="P2">ما يلّا فلّا نتش، اقّارغ بَلّي اَثْموحلي  ـ ن ـ الدّيمُّثْ آيّا آت ذي لَلْوانْ.</p><p class="P2">لوكان يلّا غير آبركان  ذوملّال، اُونتسّنشا خلاص</p><p class="P2">اثموحلي نَ الصِّحّْ.</p><p class="P2">اَمبَصّح اَثْغاوسة اُوتفهيمغشا</p><p class="P2">ماتّا اَلّان لَلْوان آيّا اُوْ مانيس آدوسِين؟</p><p class="P2">آذفل، السبّث ـ ن ـ ثمللَ انَّس ـ ذ ـ آصَمّيظ، اَمبصّح ثاملّالت السّبّث ـ ن ثمللَ انَّس ـ ذ ـ الحُمّان.</p><p class="P2">مُكشا آصمّيض ذَلْحُمّان ندجّمن آذَمسَفهامَنْ باش آذيڨَن ثيملّ.</p><p class="P2">آمْــڔابَـضْ  يرني ينّا، " آفوكث ثتّزويغ ذي هصمض نومَسّاي،</p><p class="P2">امبصّح اُوزّالْ يَتَّزويغ ذي الحُمّان ـ ن ـ العافيفث.</p><p class="P2">مُكشا آصمّيض ذَلْحُمّان ندجّمن آذَمسَفهامَنْ باش آذيڨَن هَازْوَغْثْ؟</p><p class="P2">اُورسّينَغ مامَك، آمَمِّي!" ينَّـا آمـسيڨـل اُوـ يثّنهّذ.</p><p class="P2">"اَلّانتْ ثيغاوسِيوينْ عَرّْمَنْتْ لاباس ذي الدِّبمُّث آيّا</p><p class="P2"> ينّا: وهنتنّسّينشا  اوهنتنفهّمشا،" </p><p class="P2">" آبريذ يَتّالي  وِيهُڨّأ،" يسّيوَل آمْــڔابَـضْ، </p><p class="P2">" اَمبصّح اُونخَلّضشا خلاص غر الحدّ اَنّسْ!</p><p class="P2">آنشنين ذايّا نَقّيم ذي الحدّ ـ ن ـ وَبْرِيذْ، اَنژڕّ اُوْ نَسّغاذايْ،</p><p class="P2">لامكنّاتي  ذي الواقع اونّسّينشا، آبريذ آيّا</p><p class="P2">واڨَتّبّين اِيصغاڕن يسّنعثاك آمك  ثبها الدّيمُّث اُوْ ثَحْلَا،</p><p class="P2">امبصّح نتش آكسّنعثغ اَثْغاوسة هيشتْ،</p><p class="P2">خاطراش هضرا اَثغاوسِة اَهْفِيّا لَبهاوَثْ  ذتّموحْلي اَنّسْ.</p><p class="P2">ذي الرّاي اِينوغ، الدِّيمُّث آيّا ثتشبّاه لاباس غر وخّام آيّا آڨّرابَنْ."</p><p class="P2">" اِينايَدْ ماتّا ثخسذْ آتّينيذْ، آ ماس،" ينّا آمـسيڨـل.</p><p class="P2">" أاِيْ هيه، لوكان آتّثْوالّهذ  اَمليح،" ينّا آمْــڔابَـضْ،</p><p class="P2"> " آتّافذ بلي ولّيشّا ـ ن ـ تغاوسة اُوثَحليش  انّيغ اثفوح ذڨْ مانَّس بَعْدْ.</p><p class="P2">كلّشي اِيبتّا يحلى واَمْبّعْدْ آثْفِيّانت ثِيغاوْسِيوين هِيِّيض.</p><p class="P2">آتّافَذ ذي ثبحيرث ـ نَ ـ اللُّوزْ  آتقّيمذ اَثْبَحْرَذْ ذي لَبْهَاوَثْ ـ نَ ـ النُّوّارْ،</p><p class="P2">اَمْبَصَّحْ اَمْبَعْدْ آتّژڕَضْ آزنْجَڕْ ـ ف ـ لْغلّث آڨْ ـ غَمِّينْ،</p><p class="P2">آذوِينين آڨْ ـ اَتْفِيّان اَثْمُوحْلِي اِينِيْنْ.</p><p class="P2">آتَّسْوَذْ آمان ـ نْ ـ يَغژڕْ اِيژيْضَنْ اُوْ صَمْضَن،</p><p class="P2">اَمبعدْ آتّافَذْ بَلّي ذِيسْ اِيبَخّاش ذِي مَزْيَانَنْ</p><p class="P2">آڨَلّان اَسّاضَانَنْ ڨاع واڨّْ اَسْوِيْنْ اَسِّيسَنْ.</p><p class="P2">آتّاذفَذْ غَرْ وخّام وآتّافَذْ آمتشّوك يحلا وذاصحيح</p><p class="P2">اَلْجَهْذْ اَنَّسْ اِيلُولْ، لامكنّاتي آذِي ـ ڨَعْمَرْ ذاعڨُّونْ اُورْ ذِي ـ سّالش.</p><p class="P2">آقّل آفلّاح آمَكْ يَتَّزُّو ثِيمْژِين وِـ اِيغمّايَندْ اَتْرَاڨَنْدْ سِي ـ ثْمُوْثْ،</p><p class="P2">لامكنّاتي غِيْرْ آذَبْذَانْتْ ثِيْسْبَالْ اَتُّوفَنتْ، آذ ـ سَــوّْسَــنْــتْ.</p><p class="P2">وآقّلْ آمْكْ آرڨاز يتّشْتا ثامَطُّوثْ</p><p class="P2">وآذيوش آڨلّان غرس باش آذ ـ يرشَلْ اِيْسّْ،</p><p class="P2">اَمبصّح آديَاذف جاراثسَنْ الموشْكيل.، وآتِيحاوزْ. </p><p class="P2">آخّام  لاعود آذيِيلي يَبْنا ف ـ السَّاسْ يَحْلَا،</p><p class="P2">لامكنّاتي اِيذ نَ الوقّث لَحيوظ ذَ السّقَفْ آذاضون.</p><p class="P2">آڨّْ ـ اَمُّوڨَنْ ڨاع يسّنْعَاث بلّي يِيلّو يِيڨا كُلّشْ يحلا ـ اُو ـ وَلِّـيـش ـ آم ـ نـتَّـا،</p><p class="P2">لامكنّاتِي يرڨَدْ لْموشكِيلْ جار ن ـ واڨّ اتْواخَلْقَنْ اَذْ لَبْهَاوثْ اَنَّسْ</p><p class="P2">ثلّا اَثْغاوسَا اثْفِيّا ڨاع واڨلّان."</p><p class="P2">ينّا آمـسيڨـل: " ماتّا هلّا اَثْغاوسَا آيّا آڨلّان هوذفد باش آتّفِيّا كُلّشْ؟" .</p><p class="P2">اِيواجبيث آمْــڔابَـضْ: " اِي هِيهْ، الدّيمُّثْ ثتشّوڕ سْ ـ بُوفْرِيرَاث ذِي ـ موشّان!" </p><p class="P2"> اِيسقصا آمـسيڨـل: " يالّا بُوفْرِيرَاث ذِي ـ موشّان  آذفِيّان الصّحْ الدِّيمُّثْ؟"</p><p class="P2">" ماشي ذالصّحْ" ينّا، لامكنّاتي اُوذَان آهَـن ـ  اَزِّي ـ  نِيْ فَڔْطَطّا ذِي مُوشّانْ</p><p class="P2">آفرططُّو يتّافاڨ غاذي اذ ـ واورا، يتاويث لهوا ماني يخس,</p><p class="P2">الوَقَّث آڨَلّان يَلّا اِيرُوزّي ذيسْ ف ـ ثْ ـ نُوّارْثْ آتّيلي ثحلا خير ـ ن ـ تِيّينّي ڨاع.</p><p class="P2">اُوذان ڨاع هامّا. اُورـ سِّينَنْشا مانِي آذافن آفغْ روُزِّينْ.</p><p class="P2">لَا كد موشّ ديما يتّصطاذاي آلَقّاظ اَنّسْ بْلا  ماَ هاذيَحْبِسْ، يسّارامْ آث ـ يَطَّفْ،</p><p class="P2">اَمبَصّحْ معّاش آث ـ يَطّف.</p><p class="P2">هامّا اتّيڨن يوذان</p><p class="P2">اَتغيمان غير اتّصطاضايَنْ ذي الظلّ اَنّسَنْ.</p><p class="P2">اَتّازّالن غاذي اَذْ وَاوْرَا اَمغير آذغَلْبَنْ</p><p class="P2">اَمبَصَّح اُوغرسنشا ديمَا آخْسَنْ.</p><p class="P2">اُو مَا يلّا اِيذ ـ ن ـ لْوَقّثْ  اِيندجّم موشّ  آذْ ـ يَطّفْ آلَقّاظ اَنّس ، اِيمَرذِينْكْ ماتّا آذْيِيڨ؟</p><p class="P2">آتْ ـ يَذْرَمْ اقْلِي،  آس ـ يَلّفْ، واَمْبَعْد آذيَكّرْ وآذِيرُوحْ.</p><p class="P2">اُورذيلتّاش سُ لقّاظ اَنّس اَخْلاص.</p><p class="P2">اُوذان اُورـ سِّينَنْشا ماتّا اَخْسَنْ،</p><p class="P2">اُو يَلّا مَانِي  آذْـ يِيلِي غرْسَنْ  مايَفْ رُوزِّينْ،</p><p class="P2">آذْ ـ قَرّْرِن بَلّي  وايّا اُورـ سنيتّعجابَش.</p><p class="P2">اِيخَمِّيمن اَنّسَن ڨاع شَوّشَنْ!</p><p class="P2">اُورـ اَسِّينَنْ آذَافَن آيَفْ رُوزّين اُورـ سِّينَنْ آخْسَنْ،</p><p class="P2">لا ـ هاذ بْروفيتان  سڨّْ آڨَلّان غَرْسَنْ!</p><p class="P2">ثَلّا اَثْغاوسَا هوسِيد باش آتّ بَرّا ـ لَعْبَذْ  ف ـ لعقل ـ انّس، اُو فْ ـ وامّا ثخلَا فَلّاس!"</p><p class="P2">  آمـسيڨـل ينّا: "ثَسّنَمْ بلّي"</p><p class="P2">" اَثغاوسَا آدْ ـ يُوسِينْ اَثْبَرّا  لَعْبَذْ سْ ـ سي لعقل انّس؟"</p><p class="P2">ينّاآمْــڔابَـضْ: " لَاعُودْ اَثغاوسَا آڨْ ـ اَضْرَان اِيْ الدِّيمُّث آيّا</p><p class="P2">هَضْرَا اِي ـ لَعْبَذْ بَعْدْ.</p><p class="P2">اُور ـ يَلِّيش آمَكْ  يلّا سُڨّا اِيخَلْقِيثْ يِيْلُّو.</p><p class="P2">آنشنين اَنژڔّْ الدِّيمُّثْ هَتْشّورْ  اَسْ ـ وَاضَانْ،</p><p class="P2">لّخْلَا اَذْ ـ ڨَاعْ نْ ـ لَنْوَاعْ ن ـ الشرّْ.</p><p class="P2">آتّينِيذ ثَضْرَا  اَثْغَاوسَا اِي الدِّيمُّث </p><p class="P2">آتّينِيذ ذَ ـ اَلْوَهْفْ يُوعَڔ اِيكوَّشْ فَلّاسْ</p><p class="P2">خَاطْرَاش  ڨاع آڨتَدّرَن ذِي الدِّيمُّث آيّا اِيْوَلّا اذْ ـ مَاضُونْ.</p><p class="P2">آه، لُوكَان بَرْكْ آندجَّمْ  آنّاف الصَّحَّث ـ ذَ ـ الرّاحَثْ!</p><p class="P2">لامكنّاتِي اِيذْ ـ نْ ـ كُلّْ آسڨّاسْ،  الصّحَّث ثَتْرُوحَا والرّاحَث هتّافّاڨْ!</p><p class="P2">اَتّايّا ذَ ـ الدِّيمُّثْ ــ خَاطراشْ لَعْبَذْ  اَذْ مَاضُون، اُو يَسْدّغْ ذِي الدِّيمُّث اَتّمَاضُونْتْ."</p><p class="P2">آمـسيڨـل اَذْ اَثزيزوَتّ كَمّلَن آبْرِيذ اَنّسَن لّخْطَرْثْ هيشتْ.</p><p class="P2">آمْــڔابَـضْ يَسّيرْمَاسَنْ آبرِيذْ يَحْلَان. اوـ يَنّا، " مَا يَلَّا ثُوفِيمْ وِيْشْتْ،" </p><p class="P2">" آڨَلّان يَسّنْ مَاتّا آڨّ ـ اَضْرِانْ  اِي الدِّيمُّث، مَاتَّا آتِيفِيّانْ،</p><p class="P2">اُوْ مُكشَا آندجّمْ  آنّسْلَكْ سِي ـ لْوَهْفْ آڨّْ ـ اُوعْڔَنْ </p><p class="P2">آڨَلّان اِيكَوَّشْ فلّاس، وَلّاتِّيتّْ هِينِيمّايَا!"</p><p class="P2">يُوقّا الطَّرف وِيس رَبْعَا سِي ثَقْصِيصَتْ</p></body></html>