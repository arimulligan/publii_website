<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1 plus MathML 2.0//EN" "http://www.w3.org/Math/DTD/mathml2/xhtml-math11-f.dtd"><html xmlns="http://www.w3.org/1999/xhtml"><!--This file was converted to xhtml by LibreOffice - see http://cgit.freedesktop.org/libreoffice/core/tree/filter/source/xslt for the code.--><head profile="http://dublincore.org/documents/dcmi-terms/"><meta http-equiv="Content-Type" content="application/xhtml+xml; charset=utf-8"/><title xml:lang="en-US">- no title specified</title><meta name="DCTERMS.title" content="" xml:lang="en-US"/><meta name="DCTERMS.language" content="en-US" scheme="DCTERMS.RFC4646"/><meta name="DCTERMS.source" content="http://xml.openoffice.org/odf2xhtml"/><meta name="DCTERMS.issued" content="2019-02-20T18:10:40.090762924" scheme="DCTERMS.W3CDTF"/><meta name="DCTERMS.modified" content="2019-02-20T18:28:27.056053952" scheme="DCTERMS.W3CDTF"/><meta name="DCTERMS.provenance" content="" xml:lang="en-US"/><meta name="DCTERMS.subject" content="," xml:lang="en-US"/><link rel="schema.DC" href="http://purl.org/dc/elements/1.1/" hreflang="en"/><link rel="schema.DCTERMS" href="http://purl.org/dc/terms/" hreflang="en"/><link rel="schema.DCTYPE" href="http://purl.org/dc/dcmitype/" hreflang="en"/><link rel="schema.DCAM" href="http://purl.org/dc/dcam/" hreflang="en"/><style type="text/css">
    @page {  }
    table { border-collapse:collapse; border-spacing:0; empty-cells:show }
    td, th { vertical-align:top; font-size:12pt;}
    h1, h2, h3, h4, h5, h6 { clear:both;}
    ol, ul { margin:0; padding:0;}
    li { list-style: none; margin:0; padding:0;}
    /* "li span.odfLiEnd" - IE 7 issue*/
    li span. { clear: both; line-height:0; width:0; height:0; margin:0; padding:0; }
    span.footnodeNumber { padding-right:1em; }
    span.annotation_style_by_filter { font-size:95%; font-family:Arial; background-color:#fff000;  margin:0; border:0; padding:0;  }
    span.heading_numbering { margin-right: 0.8rem; }* { margin:0;}
    .P1 { font-size:12pt; font-family:Liberation Serif; writing-mode:page; text-align:right ! important; }
    /* ODF styles with no properties representable as CSS */
     { }
    </style></head><body dir="ltr" style="max-width:21.001cm;margin-top:2cm; margin-bottom:2cm; margin-left:2cm; margin-right:2cm; "><p class="P1">كل آسّ يتروحا اَمسيڨل غرـ اَثـْـنَغــڔيث (الكوليج) آڨلّان ثَـتّيلي ذي الجامع.</p><p class="P1">يلّا يتقاذار الطّالب،  ويتحاوال باش آذي ـ ڨَــمَّــن ف ـ واوالن آڨلّان اتواكثبن ذي ثلويحث،</p><p class="P1"> اُولامكنّاتي اوذي ـ تْــثَـــبّاتش ايمانّس، اُوريشفّـاش ف ـ واڨ ـ اَلمــذ.</p><p class="P1">يلّا ديما يسّجباي ف ـ الطّاق.</p><p class="P1">يَــتْــخمّأم  ذڨ ـ اِيْــضوان آڨ ـ تّيرارن جار ن ـ يِيْحْذِيرن.       </p><p class="P1">يَــتْــخمّأم ذي ـ زيزوا آڨلَّان ثــتّْـزَنّ ذڨ اقْــرڕيعن.</p><p class="P1">يَــتْــخمّأم ذڨ جَرْوِن ـ آڨلّان ـ اطقڕقڕن سمان ن ـ تعوينين.</p><p class="P1">يَــتْــخمّأم ذڨّ ـ اَفڕاخ  آڨلّان اَتغنّـان ذي ث ـ صطّوا سمان ن ـ يغژڕ.</p><p class="P1">يمّكثي ڨاع واڨّ ـ  اَژڕا ـ ذي ـ ثِــيْــزڨِـيْ وايسَقصا اِيمانّس، </p><p class="P1">" مُكشا اثغمّيد ثاصطّا  ثعذل سَڨ زوران عَوْجَنْ؟"</p><p class="P1">يتخمّام ذڨ اِلمَسّْ آڨلّان يمُّوڨْ سِ ـ حْذِيرَنْ ذي مُقرانّن أسمان ن ـ تعوينت ـ اُوـ اِيسقصا اِيمانّسْ،</p><p class="P1">" امّاغف الدخّان يتّالي وآمان هُڨَّان؟"</p><p class="P1">يمّكثي ثي ـ عَـدّجَـاجِـيْـنْ آڨلّان اَتكّارنت ذڨ مسّاي اُوْ ـ اِيسقصا اِيمانّسْ،</p><p class="P1">" مانيس يتّاسد لَهْـوَا؟</p><p class="P1">ثيسطّوا آڨلّان اتهايالنت لهوا ـ اَنّيغ   ـ لَهوا آڨلّان يتهايال ثيصطّوا؟"</p><p class="P1">واِيروح سِي خَمّيمَن انّس غر لَبعيتّ، جارْ ن ـ اَتْـــزَڨــوَا  ـ ذَ  ـ اَلْكيفَان، </p><p class="P1">وآخمّم انّس يوّيث آنِــي  يَــتِّيــلِيْ آسَڨّان اذْ يَثرَان ـ نِـي ـ جَنْوانْ.</p><p class="P1">اَلّانت لْخَطراث لاباس آني يوغا ذيسنت هيّيثا سوقبّال خاطراش اُورـ يَــسّـيـنشا آوالن آڨلّان ذِي ـ ثلويحَث اَنّس.</p><p class="P1">شراـ ن ـ لخَطرث ايروّح غر وخّام ويوفا زيزيس يقّيم ـ ذڨ  ـ اِيــمِـي ـ ن ـ الْـبَـاب.</p><p class="P1">" آزيزي اَلّانت ثيغاوسيوين اُورـ ندجّيمغشّا آهـنـتـَفـهمغ!"</p><p class="P1">ويوعا فلّاس آشيبان،</p><p class="P1">"الظلّ ن ـ تزدايث يتّيلي يبعذ ـ ف ـ اِيزوڕان ـ انّس.</p><p class="P1">كمّل اُورزِي ـ ف ـ لوجاباث، آممّي، امغير آتّافذ  ـ آـ ثَـخْسَـذْ!"</p><p class="P1">اُوسّان اِنين يمّاس ن ـ اَمسيڨل هطراجا آمتّشوك ويس اثلاثة.</p><p class="P1">لامكنّاتِـي ثاروَا اَنّس هلّا ثوعــڕ وآبزّاح اِيلولَدْ يَمّوثْ.</p><p class="P1">اثولّى ثُغلَب امغير اوهتندجّامشا لاكد آتكّر سڨ سامو انّس.</p><p class="P1">ثَقّيم سنّ نويورن ونتّاث اثعلّق جار ن ـ تمتّانت ذ ـ تّموذري.</p><p class="P1">آرڨاز اَنّس اِيرَوّحَد سڨ فيلاج ويژڔا الحالت اَنّسْ</p><p class="P1">اُوثقوّيمش لاكد آتَّـنفَــع ذڨ اَخّام،</p><p class="P1">يكّر، يلّفاس اُوْ يرني يرشل س ـ تمطّوث هيشت.</p><p class="P1">اَثروّح غَرْ ـ لُـمَّـالِي ـ اَنَّـس وف ـ ثڨارا ن ـ ثلاثة نُو يورن ثَمّوثْ.</p><p class="P1">ثامطّوث هاجديتّ ن ـ وخّام اوثْلَتّاش لاباس س ـ اَمسيڨل، اَذ ولتماس اثزيزوتّْ.</p><p class="P1">آمك اَقّارن اِيمزوورَا،</p><p class="P1">" اِضارّن نوڨوجيل اسكّارن آغَبّار آلدا آتّيلي هتشّاث النوّث </p><p class="P1">واَسَّـكَّـارَن اِيلاطّن ذي ثغاڕوڕث نو ـ نَبْذو!"</p><p class="P1">اَخسَن آذسّرشلَن اثزيزوتّْ  اِي ورڨاز ذڨ فيلاج يلّا يرضَلْ اِيصوڕڊان اِي ذادّاس.</p><p class="P1">لَعمر اَنّس ولا ثژڕيث ولا هسّن فلّاس لاكد اثغاوسة</p><p class="P1">نتَّـاث غرس ثلطّاعش ني سڨّاسَن ذايَنْ.</p><p class="P1">هلّا ثيلّ نزّه نزّه</p><p class="P1">وآمسيڨـل اوذيوفيش آمك آذيصبّڕ ولتماس،</p><p class="P1">خاطراش نتّا بعد يلّا يحزَن لاباس.</p><p class="P1">اقّيمن ربعـَا ـ ن ـ ووسّان ـ ف ـ العرس.</p><p class="P1">ذڨّ ـ  اِيض اِينين بَعد اوسيند اِعَنّابّن.</p><p class="P1">اّغزين آهَــمَّــاج ـ ذي الحِيظ ـ ن ـ اتحانوتّ</p><p class="P1">وَ وِّين ـ آسـنـدُوق ـ ن ـ الصّواڕڊ.</p><p class="P1">ذي ثنزّايث زيك، آيثباب ن ـ تحانوتّ اَتعدّان سڨّ اَخّام غَرْ وَخّام،</p><p class="P1">اتسقصان كلّ اِيشت ماني يسّعدّا ايض اِنين.</p><p class="P1">اوفين بلّي ڨاع اَلّان ذڨ اَخّامن انّسن، غير اَمسيڨل.</p><p class="P1">يرڨ ايض اينين باش آذيعوسّْ اِيثران آڨلّان ـ اَتعدّان ذڨ جّنّا اُو خسّين؛</p><p class="P1">يخسْ آذيژڔ ما يلّا ڨَطُّون ـ ذي ـ ثِــيْــزڨِـيْ  </p><p class="P1">انّيغ ف  ـ اُوـ غيـڕ ـ أِينّي ن ـ وَذرارْ.</p><p class="P1">ڨيذَر اِيعاوذاسَن ڨاع</p><p class="P1">بلّي يژڕا اَمسيڨل  يڨور ف ـ التّيم ن ـ تحانوتّ.</p><p class="P1">روحن سْ لَعْزَمْ اسّكرند آمسيڨـل سُڨ سامو اَنّسْ.</p><p class="P1">طــيــشِـيـنيثْ ذُڨ همّاج يغضا</p><p class="P1">واَدّجينيث ذينين بلاشي الماكلت  ـ ذ ـ بلاشي ن ـ وامان.</p><p class="P1">آمسيڨل اوغرسّشا لخبر ڨاع اسْوَا ـ اَڨَّضران.</p><p class="P1">يلّا يسّال الدّراري اِينّي  حفّظن ذاخل ن ـ الجامع،</p><p class="P1">امبصّح حَدّ ـ اُوديوسي غرس آثيژڔ.</p><p class="P1">يَقّيم ذينين سنّ ن ـ وُوسّان اَذْ سَنّْ ، يِيْضانْ،</p><p class="P1">اِيخَمّيمن عرّمَن اسّورَن ذڨّ اِخْفْ اَنّسْ.</p><p class="P1">اَمبعد آقضعيث ن ـ يرڨازن سُڨ فيلاج اُوسيند واسّرڨينيثيث سڨ هَمّاج</p><p class="P1">واَبّذان اتشّاثن ذيس،  سوقبّال واَقّاريناس،</p><p class="P1">" هاثايا آڨّستاهل اُوـ عَنّاب!"</p><p class="P1">اَمبعد حاوزينيث سُڨ فيلاج،</p><p class="P1">حجّڕيــنِـيـثْ ـ سِي ـ مَسّْلا غَرْ ـ اثْرعقاي.</p><p class="P1">يولي اَمسيڨل ـ ف ـ ثعرقوبث ف ثبريذتّ آڨتّاوين غر ـ ثِــيْــزڨِـيْ. </p><p class="P1">يوڨير امغير يُغلَب اُوذيندّجيمشا آذيرني غر ـ زداث.</p><p class="P1">هوّيث الغُومَّث اُو يُوضي زدّو ـ ن ـ تصطّا ن ـ لْكَرْمُوصْ. (اِيْـمَـطّـشَّـان)</p><p class="P1">سُڨّا يلّا يطّصْ، آوال ن ـ تمتشّوكث يسّربزاث اُو يكّر.</p><p class="P1">يّمّضران اُو يَعْـقَـلْ اثزيزوتّْ</p><p class="P1">هوزّلْدْ غَرْسْ</p><p class="P1">ماتّا ني ـ ذامّن آيّا ڨاع ف ـ وُوذَم آَنّك؟"</p><p class="P1">" آشم هتّاقّالد،" يَنّا،</p><p class="P1">"امبصّح ـ ف ـ وَآڨ ـ اَضــڔان، اُورـ ضَــلّــغـش ـ ڨاع!"</p><p class="P1">ثطّفيث سُڨ فوس اَنّسْ اُو ـ ثنّا:  " آرواح، آنّاذف غر ـ وَخّام!" </p><p class="P1">" آراح!" ينّاسْ. لُــمَّـالِـي أُوـ يَّـخـسّــنــشا،</p><p class="P1">لاكَــد آفيلاج أوـ أِيخسشَّا</p><p class="P1">حاحينايا اَسْ يَحذيرَن!</p><p class="P1">آذ ـ روحغ آذورزيغ فوموكان ـ ذيـس ـ لَـهـنـا اُوـ يحلا</p><p class="P1"> ثنّاس اثزيزوتّْ: اَمّالا كيعَاد هامّا، آداسغ اِيذَكْ!.</p><p class="P1">" آراح، آبريذ آيّا يوعَرْ لاباس فَلّام،"</p><p class="P1">"اُورـ ثَــتـنـدجّامذش."</p><p class="P1">" مَشتا يڨڊڔ، " ثَــقِّــيـم ثَــتّـنـتخالاي فَـلَّاس</p><p class="P1">" ماتّا آيَقّيمن ذڨّ اَخّام غير الْخَذْمّث نوڨڔصّنْ، اَذْ لوعاڔث انّسن فلّا؟" </p><p class="P1">" ذي الْوَقّث اِينين بعد ـ اَسْلِين آمُوـ وَشوَشْ ـ جار ـ ن ـ تِـيـوْرِيـقـين ـ ن ـ اَتـسطّا ن ـ لْكَرمُوصْ (اِيْـمَـتـشَّـان):</p><p class="P1">" اُورزِيتّ آتّافم.</p><p class="P1">اُورزِيتّ آتّافم."</p><p class="P1">اَمّضرانَن وَ اَڗڔين زيزيثسَن يَتوارّذدْ غَرسَنْ.</p><p class="P1">" آثاين، زيزي،" ثَنّا تازويت،</p><p class="P1">ثَنّا اثزيزوتّْ: "ذ اتـشَّـكّ آڨَّـنَّـان آمَّـا؟"</p><p class="P1">ينّا: "أورـ اَنّيغ لاكد قْلي، أثا معزوزت اِينوغ‘‘</p><p class="P1">يسّيوَل اَمسيڨـل: " اَمّالا، اَمّاغف ثوسيدّ غَر ثِــيْــزڨِـيْ، آزيزي؟" </p><p class="P1">اِيواجبيث:" روح إيمير،  اَيا آمسيڨـل!"</p><p class="P1">" ربّي يخساشّ باش  آتّورزيذ وآتّافذ.</p><p class="P1">آقّل اِيْ الدِّيمُّث آيّا آمك اَتّامُقرانتْ!</p><p class="P1">روح، اُورزي ذڨ موكانن ڨاع، اَمغير آتّافذ ثـيـذَتّْ هجْمَلْ</p><p class="P1">اَمغير آتسّنذ كّلّش آمك اِي ـ ثلّا ـ ثـيـذَتّْ</p><p class="P1">وآت ـ اَسّـنـذ ـ آڨ ـ اَتْ ـ وَافّرَن فلّانغ."</p><p class="P1">ثوثلاي اثزيزوتّْ:</p><p class="P1">ثنَّـا:" آنتش آذروحغ اِيذَس آزيزي!" </p><p class="P1">" روح، لاكد شمّ، آثامعزوزت اِينوغ،" يوعا فلّاس.</p><p class="P1">" أُومام ـ آذ ـ ينطهلّا ـ ذيم.</p><p class="P1">آنتش اسّنغ واڨلّان يَخْسْ  آذ ـ يرشل اِيسّم</p><p class="P1">اِيسَسّْ الشّرابْ. آتّـيلـيذ اثـبَعْـذَذْ خِيرام."</p><p class="P1">وامْبَعد يَقّيم آمغار يتّاقّال غَرسَنْ.</p><p class="P1">" اَسّغذَتّْ!" ينّا. "ثلّا اثغاوسة هيشت يزّم آكمتينيغ.</p><p class="P1">اُورـ آسّْ ـ  نَـزْڨـامتّـش ـ ف ـ ثغاوسة آڨ  ـ اّرسن ـ ف ـ اَدّمّـث ـ انّون.</p><p class="P1">آتْ ـ ذي ـ لَحْظا اَمغير آتولّامْـدْ!"</p><p class="P1">واَمبعْدْ يرفذ فوسْ أنّسْ</p><p class="P1">وآمسيڨـل ذْ اَتـزِيْـزُوتّ اَسّوذنينيث ف يَخْفْ اَنّسْ.</p><p class="P1">اِيبَدّ ويوڨير  ـ غر ـ اُوفيلاج.</p><p class="P1">آمسيڨل اَذْ اَتـزِيْـزُوتّ اَطّفن ثابريذتّ.</p><p class="P1">" ماتّا يَخْسْ آذييني زيزي،" اَهسقصا اِيمانّسْ،</p><p class="P1">" سُڨّا يوثلاي ف ـ ثغاوسة آڨّرسَنْ ـ ف ـ اَدّمّـث ـ اَنّغ؟"</p><p class="P1">" ثلّا اَثغاوسة يَفّرِيتْ،" يوعا فلّاس اُوماسْ،</p><p class="P1">" امبصّح اُورسّينغ ماتّا ثلّا.</p><p class="P1">يَسّن اَثغاوسة،  نشنين اُوتنسّينش."</p><p class="P1">يوقّا الطّرف ويسّ سنّ سي ثقصيصت</p></body></html>