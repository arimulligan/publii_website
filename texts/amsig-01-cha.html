<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1 plus MathML 2.0//EN" "http://www.w3.org/Math/DTD/mathml2/xhtml-math11-f.dtd"><html xmlns="http://www.w3.org/1999/xhtml"><!--This file was converted to xhtml by LibreOffice - see http://cgit.freedesktop.org/libreoffice/core/tree/filter/source/xslt for the code.--><head profile="http://dublincore.org/documents/dcmi-terms/"><meta http-equiv="Content-Type" content="application/xhtml+xml; charset=utf-8"/><title xml:lang="en-US">- no title specified</title><meta name="DCTERMS.title" content="" xml:lang="en-US"/><meta name="DCTERMS.language" content="en-US" scheme="DCTERMS.RFC4646"/><meta name="DCTERMS.source" content="http://xml.openoffice.org/odf2xhtml"/><meta name="DCTERMS.issued" content="2019-02-20T18:10:40.090762924" scheme="DCTERMS.W3CDTF"/><meta name="DCTERMS.modified" content="2019-02-20T18:18:00.516613443" scheme="DCTERMS.W3CDTF"/><meta name="DCTERMS.provenance" content="" xml:lang="en-US"/><meta name="DCTERMS.subject" content="," xml:lang="en-US"/><link rel="schema.DC" href="http://purl.org/dc/elements/1.1/" hreflang="en"/><link rel="schema.DCTERMS" href="http://purl.org/dc/terms/" hreflang="en"/><link rel="schema.DCTYPE" href="http://purl.org/dc/dcmitype/" hreflang="en"/><link rel="schema.DCAM" href="http://purl.org/dc/dcam/" hreflang="en"/><style type="text/css">
    @page {  }
    table { border-collapse:collapse; border-spacing:0; empty-cells:show }
    td, th { vertical-align:top; font-size:12pt;}
    h1, h2, h3, h4, h5, h6 { clear:both;}
    ol, ul { margin:0; padding:0;}
    li { list-style: none; margin:0; padding:0;}
    /* "li span.odfLiEnd" - IE 7 issue*/
    li span. { clear: both; line-height:0; width:0; height:0; margin:0; padding:0; }
    span.footnodeNumber { padding-right:1em; }
    span.annotation_style_by_filter { font-size:95%; font-family:Arial; background-color:#fff000;  margin:0; border:0; padding:0;  }
    span.heading_numbering { margin-right: 0.8rem; }* { margin:0;}
    .P1 { font-size:12pt; font-family:Liberation Serif; writing-mode:page; text-align:right ! important; }
    /* ODF styles with no properties representable as CSS */
     { }
    </style></head><body dir="ltr" style="max-width:21.001cm;margin-top:2cm; margin-bottom:2cm; margin-left:2cm; margin-right:2cm; "><p class="P1">اشرا ن ييض ذابركان، ثالّاست ـ ثلا ـ ثقوا</p><p class="P1">اُو ـ ثاڨوث ثلّأ ثَجْرَس.</p><p class="P1">لبروق اس ضرغالن ضوّان ايذورار</p><p class="P1">اَرّعَـض يسّاوال ذي ثــيــزّا؛</p><p class="P1">آضُو يقوا سَ النوّث يتشاث ذي الباب ن ـ وخّام.</p><p class="P1">ذڨ اِيض اينين بعد ايلولد آهو اقّاريناسا ـ اَمسيڨل</p><p class="P1">يرڨد سڨ عديز نْ يمّاس يتّزمومّيڨ! عوضناهي ايضصّ!</p><p class="P1">هسّيول نانّاس ـ اُوـ ثنَّـا "آولايللّه فو بزّاح آيّا!"</p><p class="P1">"! ايلول ذڨّ ڨرِّيْوْ ايض ذيس ذابركان لالباس "</p><p class="P1">اُوـ ثنَّـا ثامعاونت ن ـ ثمقابلت ماتّا آديرڨن سُڨ متشّوك آيا؟ </p><p class="P1">اوسان انّس آذتشّارن سي زوعاب،</p><p class="P1">" ثامدّورث انّس آتّيلي هتّشور سي ڨرّيوَن !"</p><p class="P1"> "آراح! " ينّا اوشيبان  </p><p class="P1">"آقّلت، آث اِيخزّر ذينغ آتّينيذ اِيفهَّم كُلّشي؛</p><p class="P1">ايضصّ ف الدّونيث عوضناهي يسّن ماتّا آديڨّورن."</p><p class="P1">وذي الوقّث اينين بعد، رفذن ايطّاوين انّسن</p><p class="P1">وَ ازرِين يور يجمل</p><p class="P1">يتحوّاس زنڨ نوسڨّان ن ـ ييض إيخبّل،</p><p class="P1">هنّض فلّاس لامارث هتلالا.</p><p class="P1"> ينّاسن اوشيبانM "اسّغذتّ اِي ثوثلايث اينوغ! " </p><p class="P1"> "آڨرّيو  يوّانغد آمتشّوك آيّا،</p><p class="P1">امبصّح آذيمنع سڨ ڨرّيو. ايلول ذي ثالّاست، </p><p class="P1">آغ ـ اَنْـيـَرّا غر ـ اَثفـاوتّْ؛</p><p class="P1">ايلول ذي الڕعَض وذي ـ اَثڕعضيث، آغ ـ اَندياوي لَهنا</p><p class="P1">وآغ ـ نيسلّك سي ڨاع ن ـ وا ڨَطّون ـ فلّانغ.</p><p class="P1">سُڨّاَ اسْلين ثوثلايث آيا بَحرَنْ اوكّلْ.</p><p class="P1">يرني ينّـا: ’’آنسمّى آمتشّوك آيّا اَمسيڨل " </p><p class="P1">"خاطراش آديبَيّن ثيغاوسيوين افّرنت؛  "</p><p class="P1">وآذيَسّن آڨلّان اوهنّسّينشا سيما نلّا</p><p class="P1">وآغ ـ نيسّنعث آبريذ ن ـ لهنا."</p><p class="P1">سنّ نيسڨّاسن عدّان، امبعد اثلولد ثامتشّوكث،</p><p class="P1">ولتماس ن ـ اَمسيڨل، سمّانيت اَثزيزوَتّ،</p><p class="P1">هلول ذي ثفسوث، ذي النّصاف ن ـ واسّ؛ ثيصطّوا  يسَّـتـشَّـايَـن ايڨينت النوّار،</p><p class="P1">إيغمّاين اِيزيزاون ن ـ طمڔين ارڨند سي ثمورث</p><p class="P1">وايطيّارن اتغنّان سي الفرحث ذي ـ اَثرعقاي، ذي  اثْصَطّوَا. </p><p class="P1">اثفاميلت ثَزْهاَ لاباس،  اُوـ لاكد اِـ يّـا ـ ڨّتواخلقن ڨاع اَزهان، </p><p class="P1">حمذن ڨاع واڨّ خَلّقَــن اڨّحلان، نتَّـا آڨّلّان يتّنطهلّاي ذيسّن.</p><p class="P1">آسڨّاس ايعدّا، لامكنّاتي النوّث اوهوثيش.</p><p class="P1">هيرڨوا اقّورنت، لاكد لبيار؛</p><p class="P1">يهواد لاڒ يڨڊر ف ثمورث.</p><p class="P1">اُوذان اتشّاراين ايقصراي ن ـ وامان ن ـ تْسَسّي سي ثعوينت ثبعذ.</p><p class="P1">الدّراري ايمزيانن اورـ اُوفين آذتّـشَّــن غير ثيخردلين اتّيبستاتين.</p><p class="P1">يماّثسن هيلّ؛ نهنين اِيلّن.</p><p class="P1">ذادّثسن يعنا غروفيلاج  آذ يورزي ف ـ لْخَذمث.</p><p class="P1">زيزيثسن يتغيما كلّ آسّ زدّو ن ـ تسقيفث، ايطّاوين انّس ف  وبريذ  ويتعاساس.</p><p class="P1">امبعد يسلا ـ س ـ غَرْـ قلي ن ـ تمعشورين</p><p class="P1">بلّي ثامغارث انّس هسّفالاس الفال اوذيحليش؛ </p><p class="P1">ثطّفيث لڨرينت، يكّر إيهرّس ثامغارثث انّس وايحاوزيت.</p><p class="P1">ماتّا نوسڨّاس آيّا نْ ـ لميزيرية!</p><p class="P1">الوقّث اثعدّا، واَمسيڨل ايڨعمر.</p><p class="P1">يلّا يتّعجاباس الحال آلدا آذ ـ يهوا غر يَغْزَرْ، يتّاقّال ذيس ونتّا يتّازّال.</p><p class="P1"> "مانيس اتّاسند وامان آيّا؟"  يتصقصا ذڨ مانّس "وْ ماني اتروحان؟"</p><p class="P1">   ،يولي ف شرا نوعرقوب ويمݒوڒّلْ فْ ـ وَڒڔو ذامُقران</p><p class="P1">يتّاقّال غرـ اوسڨّان  ذڨ جنّا،</p><p class="P1">ويتّبحير ذي ڨاع واڨڒرا.</p><p class="P1"> "امّاغف آجنّا ذازيزا؟ "   يتخمّام،</p><p class="P1"> وَمّاغف آسڨّان ذاملّال؟ هامين يسعدّاي آسّ يجمل يتخمّام..</p><p class="P1"> "امّاغف اثفاوتّ ن ـ تفوكث اتّوراغث ذي النّصاف ن ـ واسّ،"</p><p class="P1">يتصقصا ذڨ مانّس، " وامّاغف اتّازڨّاغث آلدا آتّمسـا؟"</p><p class="P1">الݚّورث اِيشت يقّيم غر ـ اومسّاي ن ـ تفوكث وايسقصا ايمانّس</p><p class="P1"> "ماني ثتروحا ثافوكث ذڨ ـ اِيض؟ اَثغݕّڕ زدّو ن ـ تمورث؟</p><p class="P1">ماني اَثخَسِّي ذي لبحَرْ؟"</p><p class="P1">وآلدا آديسّجبا يور يتسقصا ذڨ مانّس،</p><p class="P1"> "مانيس آديوسا يور؟ اُوماتّا ـ آس ـ يتصارن ذڨ آسّ؟</p><p class="P1"> يتنحشام آلدا آذيفّر ايمانّس هامّا سُڨّا آذيالي واسّ؟</p><p class="P1">اوْ لاعود ايفَسّي آم وذفل زدّو ن ـ لْحُمَّان ن ـ نتفوكث؟ "</p><p class="P1">شرا ن ـ واسّ، ـ ذي ـ ثِــيْــزڨِـيْ، يسلا الحسّ ـ ن ـ لهوا جار ن ـ طصطّوَا. (الغابة)</p><p class="P1">" اورزيتّ وآتّافم، " عوضناهي ذا وشوش، " اورزيتّ آتّافم!"</p><p class="P1">ثلاثة ن ـ لْخَطراث ونتّا يسّال ذي ثوثلايث آيّا وامبعد ولِّي آكدقلي.</p><p class="P1">آسّ اينين ايروح ونتّا يبحَر ذي  ثُـوذَرْث  آڨ ـ انّضَن فلّاس.</p><p class="P1">الدّراري اوثاوين انّس اَتّيعيان آث ـ فهمن،</p><p class="P1">اوري ـ تّخسشا آذ ـ يمنوغ انّيغ آذيمهايل آم نهنين. </p><p class="P1">أوريتخسشا آذ ـ ييرار انّيغ آذ ـ يسعدّا الوَقّثْ اَيذسَن.</p><p class="P1">سقصانيث شرا ن ـ واسّْ.</p><p class="P1"> ’’آ يَ ـ آمسيڨل، اَمّاغف اُورثتّخسذشا آتّيليذ آم نشنين؟‘‘ </p><p class="P1"> يوعا فلّاسن اُوـ ينّا: ’’خاطراش هقّيمَمْ آمْ ايمسمارن ذي ثشكارث،</p><p class="P1">" هتنكّاشم ڨاع ذي بعضاكم!"</p><p class="P1">اُوْ سقصانيث لَخطرث ايشت،</p><p class="P1">" امّاغف أوشّنّسليش خْلاص هنّيذ آوال ن ـ ربّي ف ييلس انّك؟</p><p class="P1">"امّاغف يزّمايا الماڔطو  ن ـ وژڔَف باش آذ ـ طرّقغ ايسّ اوزّال؟" </p><p class="P1">إيواجبيهن.</p><p class="P1">"لامكنّاتي كنوين، أوديتّاسشا آوال ن ـ ربّي ف ـ ايلساون انّون</p><p class="P1">غير ما ثخسم آتسّركسم انّيغ آتّيڨم المشاكل."</p><p class="P1">شرا ن ـ واسّ اقّيمن اتلُوّامن ذيس،</p><p class="P1">" إيكَر آڨلّان أور ذيتبّاعش ثآصرعوف آث ـ آثيتشّ ووشّن!"</p><p class="P1">" لامكنّاتي إيكَر آڨلّان أورذيتبّاعش آصرعوف،" يرني ينّا اَمسيڨل،</p><p class="P1">آذيندجّم آذياف لحشيش ذازيزا وآهنياوي غر المرثَــع يحلان!</p><p class="P1">إيشت اسّيسن يلّا ذامتشّوك يوعڔ اقّاريناس (ڨيذر).</p><p class="P1">شرا ن ـ واسّ يقّيم يتمسخير سْ اَمسيڨل، يطّفيث و اَيذوزّيث سْ لڨدڔ.</p><p class="P1">اَمسيڨل، يوضي ف ـ وّحذير، يجرح لاباس فوضار اَذْ يَخْف انّس.</p><p class="P1">سُڨّا ازڔين الدّراري اِذامّن،</p><p class="P1">رَوْلَن وادّجينيث يمݕوزّل  ف ثمورث.</p><p class="P1">أمبعد ڨيذر ايروح غر وخّام ن ـ اَمسيڨل، واِيعاوذاسن ثيسركاس ف ـ  واڨّضران</p><p class="P1">"اَمسيڨل   يَــڨرا اِيحذِيرَن ذي البير،" ينّاسن.</p><p class="P1">"يبزض ف لْباب ن ـ تحانوتّ. اِيفِيّا ثارڨا ذي ثبحيرث."</p><p class="P1">سُڨا ايروّحد اَمسيڨل غَرْ وَخّام، </p><p class="P1"> يوشاس زيزيس ثاطريحث سو قبّال.</p><p class="P1">اول ن ـ اَمسيڨل  آسّ اينين  يتشّوڔ س ـ تتيڔژاڨتّ؛</p><p class="P1">آذيلي يّزها لوكان ينْغا ڨيذر.</p><p class="P1">يوقّا الطّرف آمزوارو ن ـ تقصيصت</p></body></html>